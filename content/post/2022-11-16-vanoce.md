---
title: 22.12. - Vánoce
weight: 20
date: 2022-11-19T13:30:35.310Z
draft: false
tags:
  - vánoce
  - studenti
  - učitelé
cover:
  hidden: false
  image: /images/uploads/nahledovky.web.jpg
---
<!--StartFragment-->

Vánoce. Co se Vám vybaví? Trávení času s rodinou, zasloužený klid, ale i stres z dárků a zařizování mnoha věcí?

Pojďme se společně na Vánoce naladit a trochu se před tímto svátečním časem zklidnit. Připravili jsme si pro vás akci Vánoce! Program bude probíhat formou stánků, ve kterých se můžete účastnit různých aktivit, např. **zdobení perníčků**, **workshop stolování při štědrovečerní večeři**, **balení dárků + inspirace na last-minute dárky** nebo **vánoční film**. Nesmíme opomenout také soutěže, kde můžete vyhrát jak praktické věci, tak i něco na zub.

Chtěl bys předvést své dovednosti, ať už pečící, cukrářské, výrobní nebo jakékoliv jiné? Vyplň [tento formulář](https://forms.gle/aQkbcRSX6nPBH4B9A), spojíme se a zařídíme Ti **tvůj stánek**, kde může celá škola obdivovat tvůj talent.

Rád bys nám s tím vším pomohl? Bude potřeba pomocníků, aby celá akce proběhla co nejhladčeji. Vyplň [tento formulář](https://forms.gle/Y5X3yVR3TcuwCbgP7), budeme moc rádi, protože každá pomocná ruka se bude hodit – a dostaneš za to od nás dárek.

Po celou dobu akce bude možnost přispět na neurorehabilitaci pro Adrianku, skrze Konto Bariéry. Její celý příběh si můžete přečíst [zde](https://www.kontobariery.cz/Pribehy/Komu-muzete-pomoci/Neurorehabilitace-pro-Adrianku).

Přijďte se podívat a vyzkoušet všechny aktivity. Šťastné a veselé!

Zároveň vám tímto chceme ohlásit soutež, kterou v minulosti na naší škole pořádal José Babiera - Vánoční dveře! 

Vyzdobte si společně se spolužáky dveře od své třídy! Jedinou podmínkou je, že dveře se nesmí poškodit. Komise pak vybere ty nejkreativnější z nich. Účast není povinná, ale výherní třída samozřejmě dostane výbornou odměnu.

Pozor, už PŘÍŠTÍ PÁTEK 16.12. musí být dveře hotové! Máte přesně týden na výzdobu.

Přejeme hodně štěstí a inspirace!

Váš parlament

<!--EndFragment-->